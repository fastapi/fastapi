# Deployment (Yayınlama)

**FastAPI** uygulamasını deploy etmek oldukça kolaydır.

## Deployment Ne Anlama Gelir?

Bir uygulamayı **deploy** etmek (yayınlamak), uygulamayı **kullanıcılara erişilebilir hale getirmek** için gerekli adımları gerçekleştirmek anlamına gelir.

Bir **Web API** için bu süreç normalde uygulamayı **uzak bir makineye** yerleştirmeyi, iyi performans, kararlılık vb. özellikler sağlayan bir **sunucu programı** ile **kullanıcılarınızın** uygulamaya etkili ve kesintisiz bir şekilde **erişebilmesini** kapsar.

Bu, kodu sürekli olarak değiştirdiğiniz, hata alıp hata giderdiğiniz, geliştirme sunucusunu durdurup yeniden başlattığınız vb. **geliştirme** aşamalarının tam tersidir.

## Deployment Stratejileri

Kullanım durumunuza ve kullandığınız araçlara bağlı olarak bir kaç farklı yol izleyebilirsiniz.

Bir dizi araç kombinasyonunu kullanarak kendiniz **bir sunucu yayınlayabilirsiniz**, yayınlama sürecinin bir kısmını sizin için gerçekleştiren bir **bulut hizmeti** veya diğer olası seçenekleri kullanabilirsiniz.

**FastAPI** uygulamasını yayınlarken aklınızda bulundurmanız gereken ana kavramlardan bazılarını size göstereceğim (ancak bunların çoğu diğer web uygulamaları için de geçerlidir).

Sonraki bölümlerde akılda tutulması gereken diğer ayrıntıları ve yayınlama tekniklerinden bazılarını göreceksiniz. ✨
