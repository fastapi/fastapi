# Тіло запиту

Коли вам потрібно надіслати дані з клієнта (скажімо, браузера) до вашого API, ви надсилаєте їх як **тіло запиту**.

Тіло **запиту** — це дані, надіслані клієнтом до вашого API. Тіло **відповіді** — це дані, які ваш API надсилає клієнту.

Ваш API майже завжди має надсилати тіло **відповіді**. Але клієнтам не обов’язково потрібно постійно надсилати тіла **запитів**.

Щоб оголосити тіло **запиту**, ви використовуєте <a href="https://docs.pydantic.dev/" class="external-link" target="_blank">Pydantic</a> моделі з усією їх потужністю та перевагами.

/// info

Щоб надіслати дані, ви повинні використовувати один із: `POST` (більш поширений), `PUT`, `DELETE` або `PATCH`.

Надсилання тіла із запитом `GET` має невизначену поведінку в специфікаціях, проте воно підтримується FastAPI лише для дуже складних/екстремальних випадків використання.

Оскільки це не рекомендується, інтерактивна документація з Swagger UI не відображатиме документацію для тіла запиту під час використання `GET`, і проксі-сервери в середині можуть не підтримувати її.

///

## Імпортуйте `BaseModel` від Pydantic

Спочатку вам потрібно імпортувати `BaseModel` з `pydantic`:

{* ../../docs_src/body/tutorial001.py hl[4] *}

## Створіть свою модель даних

Потім ви оголошуєте свою модель даних як клас, який успадковується від `BaseModel`.

Використовуйте стандартні типи Python для всіх атрибутів:

{* ../../docs_src/body/tutorial001.py hl[7:11] *}

Так само, як і при оголошенні параметрів запиту, коли атрибут моделі має значення за замовчуванням, він не є обов’язковим. В іншому випадку це потрібно. Використовуйте `None`, щоб зробити його необов'язковим.

Наприклад, ця модель вище оголошує JSON "`об'єкт`" (або Python `dict`), як:

```JSON
{
    "name": "Foo",
    "description": "An optional description",
    "price": 45.2,
    "tax": 3.5
}
```

...оскільки `description` і `tax` є необов'язковими (зі значенням за замовчуванням `None`), цей JSON "`об'єкт`" також буде дійсним:

```JSON
{
    "name": "Foo",
    "price": 45.2
}
```

## Оголоси її як параметр

Щоб додати модель даних до вашої *операції шляху*, оголосіть її так само, як ви оголосили параметри шляху та запиту:

{* ../../docs_src/body/tutorial001.py hl[18] *}

...і вкажіть її тип як модель, яку ви створили, `Item`.

## Результати

Лише з цим оголошенням типу Python **FastAPI** буде:

* Читати тіло запиту як JSON.
* Перетворювати відповідні типи (якщо потрібно).
* Валідувати дані.
    * Якщо дані недійсні, він поверне гарну та чітку помилку, вказуючи, де саме і які дані були неправильними.
* Надавати отримані дані у параметрі `item`.
    * Оскільки ви оголосили його у функції як тип `Item`, ви також матимете всю підтримку редактора (автозаповнення, тощо) для всіх атрибутів та їх типів.
* Генерувати <a href="https://json-schema.org" class="external-link" target="_blank">JSON Schema</a> визначення для вашої моделі, ви також можете використовувати їх де завгодно, якщо це має сенс для вашого проекту.
* Ці схеми будуть частиною згенерованої схеми OpenAPI і використовуватимуться автоматичною документацією інтерфейсу користувача.

## Автоматична документація

Схеми JSON ваших моделей будуть частиною вашої схеми, згенерованої OpenAPI, і будуть показані в інтерактивній API документації:

<img src="/img/tutorial/body/image01.png">

А також використовуватимуться в API документації всередині кожної *операції шляху*, якій вони потрібні:

<img src="/img/tutorial/body/image02.png">

## Підтримка редактора

У вашому редакторі, всередині вашої функції, ви будете отримувати підказки типу та завершення скрізь (це б не сталося, якби ви отримали `dict` замість моделі Pydantic):

<img src="/img/tutorial/body/image03.png">

Ви також отримуєте перевірку помилок на наявність операцій з неправильним типом:

<img src="/img/tutorial/body/image04.png">

Це не випадково, весь каркас був побудований навколо цього дизайну.

І він був ретельно перевірений на етапі проектування, перед будь-яким впровадженням, щоб переконатися, що він працюватиме з усіма редакторами.

Були навіть деякі зміни в самому Pydantic, щоб підтримати це.

Попередні скріншоти були зроблені у <a href="https://code.visualstudio.com" class="external-link" target="_blank">Visual Studio Code</a>.

Але ви отримаєте ту саму підтримку редактора у <a href="https://www.jetbrains.com/pycharm/" class="external-link" target="_blank">PyCharm</a> та більшість інших редакторів Python:

<img src="/img/tutorial/body/image05.png">

/// tip

Якщо ви використовуєте <a href="https://www.jetbrains.com/pycharm/" class="external-link" target="_blank">PyCharm</a> як ваш редактор, ви можете використати <a href="https://github.com/koxudaxi/pydantic-pycharm-plugin/" class="external-link" target="_blank">Pydantic PyCharm Plugin</a>.

Він покращує підтримку редакторів для моделей Pydantic за допомогою:

* автозаповнення
* перевірки типу
* рефакторингу
* пошуку
* інспекції

///

## Використовуйте модель

Усередині функції ви можете отримати прямий доступ до всіх атрибутів об’єкта моделі:

{* ../../docs_src/body/tutorial002.py hl[21] *}

## Тіло запиту + параметри шляху

Ви можете одночасно оголошувати параметри шляху та тіло запиту.

**FastAPI** розпізнає, що параметри функції, які відповідають параметрам шляху, мають бути **взяті з шляху**, а параметри функції, які оголошуються як моделі Pydantic, **взяті з тіла запиту**.

{* ../../docs_src/body/tutorial003.py hl[17:18] *}

## Тіло запиту + шлях + параметри запиту

Ви також можете оголосити параметри **тіло**, **шлях** і **запит** одночасно.

**FastAPI** розпізнає кожен з них і візьме дані з потрібного місця.

{* ../../docs_src/body/tutorial004.py hl[18] *}

Параметри функції будуть розпізнаватися наступним чином:

* Якщо параметр також оголошено в **шляху**, він використовуватиметься як параметр шляху.
* Якщо параметр має **сингулярний тип** (наприклад, `int`, `float`, `str`, `bool` тощо), він буде інтерпретуватися як параметр **запиту**.
* Якщо параметр оголошується як тип **Pydantic моделі**, він інтерпретується як **тіло** запиту.

/// note

FastAPI буде знати, що значення "q" не є обов'язковим через значення за замовчуванням "= None".

`Optional` у `Optional[str]` не використовується FastAPI, але дозволить вашому редактору надати вам кращу підтримку та виявляти помилки.

///

## Без Pydantic

Якщо ви не хочете використовувати моделі Pydantic, ви також можете використовувати параметри **Body**. Перегляньте документацію для [Тіло – Кілька параметрів: сингулярні значення в тілі](body-multiple-params.md#singular-values-in-body){.internal-link target=_blank}.
