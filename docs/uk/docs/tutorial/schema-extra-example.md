# –î–µ–∫–ª–∞—Ä—É–≤–∞–Ω–Ω—è –ø—Ä–∏–∫–ª–∞–¥—ñ–≤ –≤—Ö—ñ–¥–Ω–∏—Ö –¥–∞–Ω–∏—Ö { #declare-request-example-data }

–í–∏ –º–æ–∂–µ—Ç–µ –∑–∞–¥–∞—Ç–∏ –ø—Ä–∏–∫–ª–∞–¥–∏ –¥–∞–Ω–∏—Ö, —è–∫—ñ –í–∞—à –∑–∞—Å—Ç–æ—Å—É–Ω–æ–∫ –º–æ–∂–µ –æ—Ç—Ä–∏–º—É–≤–∞—Ç–∏.

–û—Å—å –∫—ñ–ª—å–∫–∞ —Å–ø–æ—Å–æ–±—ñ–≤, —è–∫ —Ü–µ –∑—Ä–æ–±–∏—Ç–∏.

## –î–æ–¥–∞—Ç–∫–æ–≤—ñ –¥–∞–Ω—ñ JSON-—Å—Ö–µ–º–∏ –≤ –º–æ–¥–µ–ª—è—Ö Pydantic { #extra-json-schema-data-in-pydantic-models }

–í–∏ –º–æ–∂–µ—Ç–µ –∑–∞–¥–∞—Ç–∏ `examples` –¥–ª—è –º–æ–¥–µ–ª—ñ Pydantic, —è–∫—ñ –±—É–¥–µ –¥–æ–¥–∞–Ω–æ –¥–æ –∑–≥–µ–Ω–µ—Ä–æ–≤–∞–Ω–æ—ó JSON-—Å—Ö–µ–º–∏.

{* ../../docs_src/schema_extra_example/tutorial001_py310.py hl[13:24] *}

–¶—è –¥–æ–¥–∞—Ç–∫–æ–≤–∞ —ñ–Ω—Ñ–æ—Ä–º–∞—Ü—ñ—è –±—É–¥–µ –¥–æ–¥–∞–Ω–∞ —è–∫ —î –¥–æ **JSON-—Å—Ö–µ–º–∏** –¥–ª—è —Ü—ñ—î—ó –º–æ–¥–µ–ª—ñ, —ñ –≤–æ–Ω–∞ –±—É–¥–µ –≤–∏–∫–æ—Ä–∏—Å—Ç–∞–Ω–∞ –≤ –¥–æ–∫—É–º–µ–Ω—Ç–∞—Ü—ñ—ó –¥–æ API.

–í–∏ –º–æ–∂–µ—Ç–µ –≤–∏–∫–æ—Ä–∏—Å—Ç–∞—Ç–∏ –∞—Ç—Ä–∏–±—É—Ç `model_config`, —è–∫–∏–π –ø—Ä–∏–π–º–∞—î `dict`, —è–∫ –æ–ø–∏—Å–∞–Ω–æ –≤ <a href="https://docs.pydantic.dev/latest/api/config/" class="external-link" target="_blank">–¥–æ–∫—É–º–µ–Ω—Ç–∞—Ü—ñ—ó Pydantic: Configuration</a>.

–í–∏ –º–æ–∂–µ—Ç–µ –≤—Å—Ç–∞–Ω–æ–≤–∏—Ç–∏ `"json_schema_extra"` —è–∫ `dict`, —â–æ –º—ñ—Å—Ç–∏—Ç—å –±—É–¥—å-—è–∫—ñ –¥–æ–¥–∞—Ç–∫–æ–≤—ñ –¥–∞–Ω—ñ, —è–∫—ñ –í–∏ —Ö–æ—á–µ—Ç–µ –≤—ñ–¥–æ–±—Ä–∞–∑–∏—Ç–∏ —É –∑–≥–µ–Ω–µ—Ä–æ–≤–∞–Ω—ñ–π JSON-—Å—Ö–µ–º—ñ, –≤–∫–ª—é—á–∞—é—á–∏ `examples`.

/// tip | –ü–æ—Ä–∞–¥–∞

–í–∏ –º–æ–∂–µ—Ç–µ –≤–∏–∫–æ—Ä–∏—Å—Ç–∞—Ç–∏ —Ç—É –∂ —Ç–µ—Ö–Ω—ñ–∫—É, —â–æ–± —Ä–æ–∑—à–∏—Ä–∏—Ç–∏ JSON-—Å—Ö–µ–º—É —ñ –¥–æ–¥–∞—Ç–∏ –≤–ª–∞—Å–Ω—É –¥–æ–¥–∞—Ç–∫–æ–≤—É —ñ–Ω—Ñ–æ—Ä–º–∞—Ü—ñ—é.

–ù–∞–ø—Ä–∏–∫–ª–∞–¥, –í–∏ –º–æ–∂–µ—Ç–µ –≤–∏–∫–æ—Ä–∏—Å—Ç–∞—Ç–∏ —ó—ó –¥–ª—è –¥–æ–¥–∞–≤–∞–Ω–Ω—è –º–µ—Ç–∞–¥–∞–Ω–∏—Ö –¥–ª—è —ñ–Ω—Ç–µ—Ä—Ñ–µ–π—Å—É –∫–æ—Ä–∏—Å—Ç—É–≤–∞—á–∞ –Ω–∞ —Ñ—Ä–æ–Ω—Ç–µ–Ω–¥—ñ —Ç–æ—â–æ.

///

/// info | –Ü–Ω—Ñ–æ—Ä–º–∞—Ü—ñ—è

OpenAPI 3.1.0 (—è–∫–∏–π –≤–∏–∫–æ—Ä–∏—Å—Ç–æ–≤—É—î—Ç—å—Å—è –ø–æ—á–∏–Ω–∞—é—á–∏ –∑ FastAPI 0.99.0) –¥–æ–¥–∞–≤ –ø—ñ–¥—Ç—Ä–∏–º–∫—É `examples`, —â–æ —î —á–∞—Å—Ç–∏–Ω–æ—é —Å—Ç–∞–Ω–¥–∞—Ä—Ç—É **JSON-—Å—Ö–µ–º–∏**.

–î–æ —Ü—å–æ–≥–æ –ø—ñ–¥—Ç—Ä–∏–º—É–≤–∞–≤—Å—è –ª–∏—à–µ –∫–ª—é—á `example` –∑ –æ–¥–Ω–∏–º –ø—Ä–∏–∫–ª–∞–¥–æ–º. –í—ñ–Ω –≤—Å–µ —â–µ –ø—ñ–¥—Ç—Ä–∏–º—É—î—Ç—å—Å—è –≤ OpenAPI 3.1.0, –∞–ª–µ —î –∑–∞—Å—Ç–∞—Ä—ñ–ª–∏–º —ñ –Ω–µ –≤—Ö–æ–¥–∏—Ç—å –¥–æ —Å—Ç–∞–Ω–¥–∞—Ä—Ç—É JSON Schema. –¢–æ–º—É —Ä–µ–∫–æ–º–µ–Ω–¥—É—î—Ç—å—Å—è –ø–µ—Ä–µ–π—Ç–∏ –∑ `example` –Ω–∞ `examples`. ü§ì

–ë—ñ–ª—å—à–µ –ø—Ä–æ —Ü–µ –º–æ–∂–Ω–∞ –ø—Ä–æ—á–∏—Ç–∞—Ç–∏ –≤ –∫—ñ–Ω—Ü—ñ —Ü—ñ—î—ó —Å—Ç–æ—Ä—ñ–Ω–∫–∏.

///

## –î–æ–¥–∞—Ç–∫–æ–≤—ñ –∞—Ä–≥—É–º–µ–Ω—Ç–∏ `Field` { #field-additional-arguments }

–ö–æ–ª–∏ –≤–∏ –≤–∏–∫–æ—Ä–∏—Å—Ç–æ–≤—É—î—Ç–µ `Field()` —É –º–æ–¥–µ–ª—è—Ö Pydantic, –í–∏ —Ç–∞–∫–æ–∂ –º–æ–∂–µ—Ç–µ –≤–∫–∞–∑–∞—Ç–∏ –¥–æ–¥–∞—Ç–∫–æ–≤—ñ `examples`:

{* ../../docs_src/schema_extra_example/tutorial002_py310.py hl[2,8:11] *}

## `examples` —É JSON-—Å—Ö–µ–º—ñ ‚Äî OpenAPI { #examples-in-json-schema-openapi }

–ü—Ä–∏ –≤–∏–∫–æ—Ä–∏—Å—Ç–∞–Ω–Ω—ñ –±—É–¥—å-–∫–æ–≥–æ –∑ –Ω–∞—Å—Ç—É–ø–Ω–æ–≥–æ:

* `Path()`
* `Query()`
* `Header()`
* `Cookie()`
* `Body()`
* `Form()`
* `File()`

–í–∏ —Ç–∞–∫–æ–∂ –º–æ–∂–µ—Ç–µ –∑–∞–¥–∞—Ç–∏ –Ω–∞–±—ñ—Ä `examples` –∑ –¥–æ–¥–∞—Ç–∫–æ–≤–æ—é —ñ–Ω—Ñ–æ—Ä–º–∞—Ü—ñ—î—é, —è–∫–∞ –±—É–¥–µ –¥–æ–¥–∞–Ω–∞ –¥–æ —ó—Ö–Ω—ñ—Ö **JSON-—Å—Ö–µ–º** —É **OpenAPI**.

### `Body` –∑ `examples` { #body-with-examples }

–¢—É—Ç –º–∏ –ø–µ—Ä–µ–¥–∞—î–º–æ `examples`, —è–∫—ñ –º—ñ—Å—Ç—è—Ç—å –æ–¥–∏–Ω –ø—Ä–∏–∫–ª–∞–¥ –æ—á—ñ–∫—É–≤–∞–Ω–∏—Ö –¥–∞–Ω–∏—Ö —É `Body()`:

{* ../../docs_src/schema_extra_example/tutorial003_an_py310.py hl[22:29] *}

### –ü—Ä–∏–∫–ª–∞–¥ —É UI –¥–æ–∫—É–º–µ–Ω—Ç–∞—Ü—ñ—ó { #example-in-the-docs-ui }

–ó–∞ –¥–æ–ø–æ–º–æ–≥–æ—é –±—É–¥—å-—è–∫–æ–≥–æ –∑ –Ω–∞–≤–µ–¥–µ–Ω–∏—Ö –≤–∏—â–µ –º–µ—Ç–æ–¥—ñ–≤ —Ü–µ –≤–∏–≥–ª—è–¥–∞—Ç–∏–º–µ —Ç–∞–∫ —É `/docs`:

<img src="/img/tutorial/body-fields/image01.png">

### `Body` –∑ –∫—ñ–ª—å–∫–æ–º–∞ `examples` { #body-with-multiple-examples }

–ó–≤–∏—á–∞–π–Ω–æ, –í–∏ —Ç–∞–∫–æ–∂ –º–æ–∂–µ—Ç–µ –ø–µ—Ä–µ–¥–∞—Ç–∏ –∫—ñ–ª—å–∫–∞ `examples`:

{* ../../docs_src/schema_extra_example/tutorial004_an_py310.py hl[23:38] *}

–ö–æ–ª–∏ –í–∏ —Ü–µ —Ä–æ–±–∏—Ç–µ, –ø—Ä–∏–∫–ª–∞–¥–∏ –±—É–¥—É—Ç—å —á–∞—Å—Ç–∏–Ω–æ—é –≤–Ω—É—Ç—Ä—ñ—à–Ω—å–æ—ó **JSON-—Å—Ö–µ–º–∏** –¥–ª—è —Ü–∏—Ö –¥–∞–Ω–∏—Ö —Ç—ñ–ª–∞.

–í—Ç—ñ–º, –Ω–∞ –º–æ–º–µ–Ω—Ç –Ω–∞–ø–∏—Å–∞–Ω–Ω—è —Ü—å–æ–≥–æ (<abbr title="2023-08-26">—á–∞—Å –Ω–∞–ø–∏—Å–∞–Ω–Ω—è —Ü—å–æ–≥–æ</abbr>), Swagger UI ‚Äî —ñ–Ω—Å—Ç—Ä—É–º–µ–Ω—Ç, —è–∫–∏–π –≤—ñ–¥–ø–æ–≤—ñ–¥–∞—î –∑–∞ –≤—ñ–¥–æ–±—Ä–∞–∂–µ–Ω–Ω—è UI –¥–æ–∫—É–º–µ–Ω—Ç–∞—Ü—ñ—ó ‚Äî –Ω–µ –ø—ñ–¥—Ç—Ä–∏–º—É—î –ø–æ–∫–∞–∑ –∫—ñ–ª—å–∫–æ—Ö –ø—Ä–∏–∫–ª–∞–¥—ñ–≤ –¥–ª—è –¥–∞–Ω–∏—Ö —É **JSON-—Å—Ö–µ–º—ñ**. –ê–ª–µ –Ω–∏–∂—á–µ –º–æ–∂–Ω–∞ –ø—Ä–æ—á–∏—Ç–∞—Ç–∏ –ø—Ä–æ –æ–±—Ö—ñ–¥–Ω–∏–π —à–ª—è—Ö.

### –°–ø–µ—Ü–∏—Ñ—ñ—á–Ω—ñ –¥–ª—è OpenAPI `examples` { #openapi-specific-examples }

–©–µ –¥–æ —Ç–æ–≥–æ, —è–∫ **JSON-—Å—Ö–µ–º–∞** –ø–æ—á–∞–ª–∞ –ø—ñ–¥—Ç—Ä–∏–º—É–≤–∞—Ç–∏ `examples`, OpenAPI –≤–∂–µ –º–∞–ª–∞ –ø—ñ–¥—Ç—Ä–∏–º–∫—É —ñ–Ω—à–æ–≥–æ –ø–æ–ª—è, —è–∫–µ —Ç–∞–∫–æ–∂ –Ω–∞–∑–∏–≤–∞—î—Ç—å—Å—è `examples`.

–¶–µ **—Å–ø–µ—Ü–∏—Ñ—ñ—á–Ω–µ –¥–ª—è OpenAPI** –ø–æ–ª–µ `examples` —Ä–æ–∑–º—ñ—â—É—î—Ç—å—Å—è –≤ —ñ–Ω—à–æ–º—É —Ä–æ–∑–¥—ñ–ª—ñ —Å–ø–µ—Ü–∏—Ñ—ñ–∫–∞—Ü—ñ—ó OpenAPI. –í–æ–Ω–æ —Ä–æ–∑–º—ñ—â—É—î—Ç—å—Å—è –≤ **–¥–µ—Ç–∞–ª—è—Ö –∫–æ–∂–Ω–æ—ó *–æ–ø–µ—Ä–∞—Ü—ñ—ó —à–ª—è—Ö—É***, –∞ –Ω–µ –≤—Å–µ—Ä–µ–¥–∏–Ω—ñ –∫–æ–∂–Ω–æ—ó JSON-—Å—Ö–µ–º–∏.

–Ü Swagger UI –≤–∂–µ –¥–∞–≤–Ω–æ –ø—ñ–¥—Ç—Ä–∏–º—É—î —Ü–µ –ø–æ–ª–µ `examples`. –¢–æ–º—É –í–∏ –º–æ–∂–µ—Ç–µ –≤–∏–∫–æ—Ä–∏—Å—Ç–æ–≤—É–≤–∞—Ç–∏ –π–æ–≥–æ, —â–æ–± **–≤—ñ–¥–æ–±—Ä–∞–∂–∞—Ç–∏** —Ä—ñ–∑–Ω—ñ **–ø—Ä–∏–∫–ª–∞–¥–∏ –≤ UI –¥–æ–∫—É–º–µ–Ω—Ç–∞—Ü—ñ—ó**.

–§–æ—Ä–º–∞ —Ü—å–æ–≥–æ —Å–ø–µ—Ü–∏—Ñ—ñ—á–Ω–æ–≥–æ –¥–ª—è OpenAPI –ø–æ–ª—è `examples` ‚Äî —Ü–µ `dict` –∑ **–∫—ñ–ª—å–∫–æ–º–∞ –ø—Ä–∏–∫–ª–∞–¥–∞–º–∏** (–∞ –Ω–µ `list`), –∫–æ–∂–µ–Ω —ñ–∑ —è–∫–∏—Ö –º–∞—î –¥–æ–¥–∞—Ç–∫–æ–≤—É —ñ–Ω—Ñ–æ—Ä–º–∞—Ü—ñ—é, —è–∫–∞ —Ç–∞–∫–æ–∂ –±—É–¥–µ –¥–æ–¥–∞–Ω–∞ –¥–æ **OpenAPI**.

–í–æ–Ω–æ –Ω–µ –≤–∫–ª—é—á–∞—î—Ç—å—Å—è –≤—Å–µ—Ä–µ–¥–∏–Ω—É –∫–æ–∂–Ω–æ—ó JSON-—Å—Ö–µ–º–∏, —â–æ –º—ñ—Å—Ç–∏—Ç—å—Å—è –≤ OpenAPI, –≤–æ–Ω–æ —Ä–æ–∑–º—ñ—â—É—î—Ç—å—Å—è –∑–æ–≤–Ω—ñ, –±–µ–∑–ø–æ—Å–µ—Ä–µ–¥–Ω—å–æ –≤ *–æ–ø–µ—Ä–∞—Ü—ñ—ó —à–ª—è—Ö—É*.

### –í–∏–∫–æ—Ä–∏—Å—Ç–∞–Ω–Ω—è –ø–∞—Ä–∞–º–µ—Ç—Ä–∞ `openapi_examples` { #using-the-openapi-examples-parameter }

–í–∏ –º–æ–∂–µ—Ç–µ –æ–≥–æ–ª–æ—Å–∏—Ç–∏ —Å–ø–µ—Ü–∏—Ñ—ñ—á–Ω—ñ –¥–ª—è OpenAPI `examples` —É FastAPI –∑–∞ –¥–æ–ø–æ–º–æ–≥–æ—é –ø–∞—Ä–∞–º–µ—Ç—Ä–∞ `openapi_examples` –¥–ª—è:

* `Path()`
* `Query()`
* `Header()`
* `Cookie()`
* `Body()`
* `Form()`
* `File()`

–ö–ª—é—á—ñ `dict` —ñ–¥–µ–Ω—Ç–∏—Ñ—ñ–∫—É—é—Ç—å –∫–æ–∂–µ–Ω –ø—Ä–∏–∫–ª–∞–¥, –∞ –∫–æ–∂–Ω–µ –∑–Ω–∞—á–µ–Ω–Ω—è ‚Äî —Ü–µ —ñ–Ω—à–∏–π `dict`.

–ö–æ–∂–µ–Ω —Å–ø–µ—Ü–∏—Ñ—ñ—á–Ω–∏–π `dict` –ø—Ä–∏–∫–ª–∞–¥—É –≤ `examples` –º–æ–∂–µ –º—ñ—Å—Ç–∏—Ç–∏:

* `summary`: –∫–æ—Ä–æ—Ç–∫–∏–π –æ–ø–∏—Å –ø—Ä–∏–∫–ª–∞–¥—É.
* `description`: —Ä–æ–∑–≥–æ—Ä–Ω—É—Ç–∏–π –æ–ø–∏—Å, —è–∫–∏–π –º–æ–∂–µ –º—ñ—Å—Ç–∏—Ç–∏ Markdown.
* `value`: —Ü–µ —Å–∞–º –ø—Ä–∏–∫–ª–∞–¥, —è–∫–∏–π –±—É–¥–µ –ø–æ–∫–∞–∑–∞–Ω–æ, –Ω–∞–ø—Ä–∏–∫–ª–∞–¥ `dict`.
* `externalValue`: –∞–ª—å—Ç–µ—Ä–Ω–∞—Ç–∏–≤–∞ `value`, URL-–∞–¥—Ä–µ—Å–∞, —â–æ –≤–∫–∞–∑—É—î –Ω–∞ –ø—Ä–∏–∫–ª–∞–¥. –ü—Ä–æ—Ç–µ —Ü–µ –º–æ–∂–µ –Ω–µ –ø—ñ–¥—Ç—Ä–∏–º—É–≤–∞—Ç–∏—Å—è —Ç–∞–∫–æ—é –∫—ñ–ª—å–∫—ñ—Å—Ç—é —ñ–Ω—Å—Ç—Ä—É–º–µ–Ω—Ç—ñ–≤, —è–∫ `value`.

–í–∏–∫–æ—Ä–∏—Å—Ç–∞–Ω–Ω—è –≤–∏–≥–ª—è–¥–∞—î —Ç–∞–∫:

{* ../../docs_src/schema_extra_example/tutorial005_an_py310.py hl[23:49] *}

### –ü—Ä–∏–∫–ª–∞–¥–∏ OpenAPI –≤ UI –¥–æ–∫—É–º–µ–Ω—Ç–∞—Ü—ñ—ó { #openapi-examples-in-the-docs-ui }

–ó `openapi_examples`, –¥–æ–¥–∞–Ω–∏–º –¥–æ `Body()`, `/docs` –≤–∏–≥–ª—è–¥–∞—Ç–∏–º–µ —Ç–∞–∫:

<img src="/img/tutorial/body-fields/image02.png">

## –¢–µ—Ö–Ω—ñ—á–Ω—ñ –¥–µ—Ç–∞–ª—ñ { #technical-details }

/// tip | –ü–æ—Ä–∞–¥–∞

–Ø–∫—â–æ –í–∏ –≤–∂–µ –≤–∏–∫–æ—Ä–∏—Å—Ç–æ–≤—É—î—Ç–µ **FastAPI** –≤–µ—Ä—Å—ñ—ó **0.99.0 –∞–±–æ –≤–∏—â–µ**, –í–∏, –π–º–æ–≤—ñ—Ä–Ω–æ, –º–æ–∂–µ—Ç–µ **–ø—Ä–æ–ø—É—Å—Ç–∏—Ç–∏** —Ü—ñ —Ç–µ—Ö–Ω—ñ—á–Ω—ñ –¥–µ—Ç–∞–ª—ñ.

–í–æ–Ω–∏ –±—ñ–ª—å—à –∞–∫—Ç—É–∞–ª—å–Ω—ñ –¥–ª—è —Å—Ç–∞—Ä–∏—Ö –≤–µ—Ä—Å—ñ–π, –¥–æ –ø–æ—è–≤–∏ OpenAPI 3.1.0.

–ú–æ–∂–Ω–∞ –≤–≤–∞–∂–∞—Ç–∏ —Ü–µ –∫–æ—Ä–æ—Ç–∫–∏–º **—ñ—Å—Ç–æ—Ä–∏—á–Ω–∏–º –µ–∫—Å–∫—É—Ä—Å–æ–º** —É OpenAPI —Ç–∞ JSON Schema. ü§ì

///

/// warning | –ü–æ–ø–µ—Ä–µ–¥–∂–µ–Ω–Ω—è

–¶–µ –¥—É–∂–µ —Ç–µ—Ö–Ω—ñ—á–Ω–∞ —ñ–Ω—Ñ–æ—Ä–º–∞—Ü—ñ—è –ø—Ä–æ —Å—Ç–∞–Ω–¥–∞—Ä—Ç–∏ **JSON Schema** —ñ **OpenAPI**.

–Ø–∫—â–æ –≤–∏—â–µ–∑–≥–∞–¥–∞–Ω—ñ —ñ–¥–µ—ó –≤–∂–µ –ø—Ä–∞—Ü—é—é—Ç—å —É –í–∞—Å, —Ü—å–æ–≥–æ –º–æ–∂–µ –±—É—Ç–∏ –¥–æ—Å—Ç–∞—Ç–Ω—å–æ, —ñ –í–∞–º, –π–º–æ–≤—ñ—Ä–Ω–æ, –Ω–µ –ø–æ—Ç—Ä—ñ–±–Ω—ñ —Ü—ñ –¥–µ—Ç–∞–ª—ñ ‚Äî –º–æ–∂–µ—Ç–µ –ø—Ä–æ–ø—É—Å—Ç–∏—Ç–∏.

///

–î–æ OpenAPI 3.1.0 OpenAPI –≤–∏–∫–æ—Ä–∏—Å—Ç–æ–≤—É–≤–∞–≤ —Å—Ç–∞—Ä—É —Ç–∞ –º–æ–¥–∏—Ñ—ñ–∫–æ–≤–∞–Ω—É –≤–µ—Ä—Å—ñ—é **JSON Schema**.

JSON Schema –Ω–µ –º–∞–ª–∞ `examples`, —Ç–æ–∂ OpenAPI –¥–æ–¥–∞–ª–∞ –≤–ª–∞—Å–Ω–µ –ø–æ–ª–µ `example` –¥–æ —Å–≤–æ—î—ó –º–æ–¥–∏—Ñ—ñ–∫–æ–≤–∞–Ω–æ—ó –≤–µ—Ä—Å—ñ—ó.

OpenAPI —Ç–∞–∫–æ–∂ –¥–æ–¥–∞–ª–∞ –ø–æ–ª—è `example` —ñ `examples` –¥–æ —ñ–Ω—à–∏—Ö —á–∞—Å—Ç–∏–Ω —Å–ø–µ—Ü–∏—Ñ—ñ–∫–∞—Ü—ñ—ó:

* <a href="https://github.com/OAI/OpenAPI-Specification/blob/main/versions/3.1.0.md#parameter-object" class="external-link" target="_blank">`Parameter Object` (–≤ —Å–ø–µ—Ü–∏—Ñ—ñ–∫–∞—Ü—ñ—ó)</a>, —è–∫–∏–π –≤–∏–∫–æ—Ä–∏—Å—Ç–æ–≤—É–≤–∞–≤—Å—è —É—Ç–∏–ª—ñ—Ç–∞–º–∏ FastAPI:
    * `Path()`
    * `Query()`
    * `Header()`
    * `Cookie()`
* <a href="https://github.com/OAI/OpenAPI-Specification/blob/main/versions/3.1.0.md#media-type-object" class="external-link" target="_blank">`Request Body Object`, —É –ø–æ–ª—ñ `content`, —É `Media Type Object` (–≤ —Å–ø–µ—Ü–∏—Ñ—ñ–∫–∞—Ü—ñ—ó)</a>, —è–∫–∏–π –≤–∏–∫–æ—Ä–∏—Å—Ç–æ–≤—É–≤–∞–≤—Å—è —É—Ç–∏–ª—ñ—Ç–∞–º–∏ FastAPI:
    * `Body()`
    * `File()`
    * `Form()`

/// info | –Ü–Ω—Ñ–æ—Ä–º–∞—Ü—ñ—è

–¶–µ–π —Å—Ç–∞—Ä–∏–π —Å–ø–µ—Ü–∏—Ñ—ñ—á–Ω–∏–π –¥–ª—è OpenAPI –ø–∞—Ä–∞–º–µ—Ç—Ä `examples` —Ç–µ–ø–µ—Ä –Ω–∞–∑–∏–≤–∞—î—Ç—å—Å—è `openapi_examples`, –ø–æ—á–∏–Ω–∞—é—á–∏ –∑ FastAPI `0.103.0`.

///

### –ü–æ–ª–µ `examples` —É JSON Schema { #json-schemas-examples-field }

–ü—ñ–∑–Ω—ñ—à–µ JSON Schema –¥–æ–¥–∞–ª–∞ –ø–æ–ª–µ <a href="https://json-schema.org/draft/2019-09/json-schema-validation.html#rfc.section.9.5" class="external-link" target="_blank">`examples`</a> —É –Ω–æ–≤—É –≤–µ—Ä—Å—ñ—é —Å–ø–µ—Ü–∏—Ñ—ñ–∫–∞—Ü—ñ—ó.

–ê –ø–æ—Ç—ñ–º –Ω–æ–≤–∏–π OpenAPI 3.1.0 –±–∞–∑—É–≤–∞–≤—Å—è –Ω–∞ –Ω–∞–π–Ω–æ–≤—ñ—à—ñ–π –≤–µ—Ä—Å—ñ—ó (JSON Schema 2020-12), —è–∫–∞ –≤–∫–ª—é—á–∞–ª–∞ —Ü–µ –Ω–æ–≤–µ –ø–æ–ª–µ `examples`.

–Ü —Ç–µ–ø–µ—Ä —Ü–µ –Ω–æ–≤–µ –ø–æ–ª–µ `examples` –º–∞—î –≤–∏—â–∏–π –ø—Ä—ñ–æ—Ä–∏—Ç–µ—Ç –∑–∞ —Å—Ç–∞—Ä–µ –æ–¥–∏–Ω–æ—á–Ω–µ (—ñ –∫–∞—Å—Ç–æ–º–Ω–µ) –ø–æ–ª–µ `example`, —è–∫–µ —Ç–µ–ø–µ—Ä —î –∑–∞—Å—Ç–∞—Ä—ñ–ª–∏–º.

–¶–µ –Ω–æ–≤–µ –ø–æ–ª–µ `examples` —É JSON Schema ‚Äî —Ü–µ **–ø—Ä–æ—Å—Ç–æ `list`** –ø—Ä–∏–∫–ª–∞–¥—ñ–≤, –∞ –Ω–µ `dict` –∑ –¥–æ–¥–∞—Ç–∫–æ–≤–∏–º–∏ –º–µ—Ç–∞–¥–∞–Ω–∏–º–∏, —è–∫ –≤ —ñ–Ω—à–∏—Ö –º—ñ—Å—Ü—è—Ö OpenAPI (–æ–ø–∏—Å–∞–Ω–∏—Ö –≤–∏—â–µ).

/// info | –Ü–Ω—Ñ–æ—Ä–º–∞—Ü—ñ—è

–ù–∞–≤—ñ—Ç—å –ø—ñ—Å–ª—è —Ä–µ–ª—ñ–∑—É OpenAPI 3.1.0 –∑ —Ü—ñ—î—é –Ω–æ–≤–æ—é –ø—Ä–æ—Å—Ç—ñ—à–æ—é —ñ–Ω—Ç–µ–≥—Ä–∞—Ü—ñ—î—é –∑ JSON Schema, –ø—Ä–æ—Ç—è–≥–æ–º –ø–µ–≤–Ω–æ–≥–æ —á–∞—Å—É Swagger UI, —ñ–Ω—Å—Ç—Ä—É–º–µ–Ω—Ç, —è–∫–∏–π –Ω–∞–¥–∞—î –∞–≤—Ç–æ–º–∞—Ç–∏—á–Ω—É –¥–æ–∫—É–º–µ–Ω—Ç–∞—Ü—ñ—é, –Ω–µ –ø—ñ–¥—Ç—Ä–∏–º—É–≤–∞–≤ OpenAPI 3.1.0 (—Ç–µ–ø–µ—Ä –ø—ñ–¥—Ç—Ä–∏–º—É—î, –ø–æ—á–∏–Ω–∞—é—á–∏ –∑ –≤–µ—Ä—Å—ñ—ó 5.0.0 üéâ).

–ß–µ—Ä–µ–∑ —Ü–µ –≤–µ—Ä—Å—ñ—ó FastAPI –¥–æ 0.99.0 –≤—Å–µ —â–µ –≤–∏–∫–æ—Ä–∏—Å—Ç–æ–≤—É–≤–∞–ª–∏ –≤–µ—Ä—Å—ñ—ó OpenAPI –Ω–∏–∂—á—ñ –∑–∞ 3.1.0.

///

### `examples` —É Pydantic —ñ FastAPI { #pydantic-and-fastapi-examples }

–ö–æ–ª–∏ –í–∏ –¥–æ–¥–∞—î—Ç–µ `examples` —É –º–æ–¥–µ–ª—å Pydantic —á–µ—Ä–µ–∑ `schema_extra` –∞–±–æ `Field(examples=["something"])`, —Ü–µ–π –ø—Ä–∏–∫–ª–∞–¥ –¥–æ–¥–∞—î—Ç—å—Å—è –¥–æ **JSON Schema** –¥–ª—è —Ü—ñ—î—ó –º–æ–¥–µ–ª—ñ Pydantic.

–Ü —Ü—è **JSON Schema** Pydantic-–º–æ–¥–µ–ª—ñ –≤–∫–ª—é—á–∞—î—Ç—å—Å—è –¥–æ **OpenAPI** –í–∞—à–æ–≥–æ API, –∞ –ø–æ—Ç—ñ–º –≤–∏–∫–æ—Ä–∏—Å—Ç–æ–≤—É—î—Ç—å—Å—è –≤ UI –¥–æ–∫—É–º–µ–Ω—Ç–∞—Ü—ñ—ó.

–£ –≤–µ—Ä—Å—ñ—è—Ö FastAPI –¥–æ 0.99.0 (0.99.0 —ñ –≤–∏—â–µ –≤–∏–∫–æ—Ä–∏—Å—Ç–æ–≤—É—é—Ç—å –Ω–æ–≤—ñ—à–∏–π OpenAPI 3.1.0), –∫–æ–ª–∏ –í–∏ –≤–∏–∫–æ—Ä–∏—Å—Ç–æ–≤—É–≤–∞–ª–∏ `example` –∞–±–æ `examples` –∑ –±—É–¥—å-—è–∫–∏–º–∏ —ñ–Ω—à–∏–º–∏ —É—Ç–∏–ª—ñ—Ç–∞–º–∏ (`Query()`, `Body()` —Ç–æ—â–æ), —Ü—ñ –ø—Ä–∏–∫–ª–∞–¥–∏ –Ω–µ –¥–æ–¥–∞–≤–∞–ª–∏—Å—è –¥–æ JSON Schema, —â–æ –æ–ø–∏—Å—É—î —Ü—ñ –¥–∞–Ω—ñ (–Ω–∞–≤—ñ—Ç—å –Ω–µ –¥–æ –≤–ª–∞—Å–Ω–æ—ó –≤–µ—Ä—Å—ñ—ó JSON Schema –≤ OpenAPI), –Ω–∞—Ç–æ–º—ñ—Å—Ç—å –≤–æ–Ω–∏ –¥–æ–¥–∞–≤–∞–ª–∏—Å—è –±–µ–∑–ø–æ—Å–µ—Ä–µ–¥–Ω—å–æ –¥–æ –¥–µ–∫–ª–∞—Ä–∞—Ü—ñ—ó *–æ–ø–µ—Ä–∞—Ü—ñ—ó —à–ª—è—Ö—É* –≤ OpenAPI (–ø–æ–∑–∞ –º–µ–∂–∞–º–∏ —á–∞—Å—Ç–∏–Ω OpenAPI, —è–∫—ñ –≤–∏–∫–æ—Ä–∏—Å—Ç–æ–≤—É—é—Ç—å JSON Schema).

–ê–ª–µ —Ç–µ–ø–µ—Ä, –∫–æ–ª–∏ FastAPI 0.99.0 —ñ –≤–∏—â–µ –≤–∏–∫–æ—Ä–∏—Å—Ç–æ–≤—É—î OpenAPI 3.1.0, —è–∫–∏–π –≤–∏–∫–æ—Ä–∏—Å—Ç–æ–≤—É—î JSON Schema 2020-12, —ñ Swagger UI 5.0.0 —ñ –≤–∏—â–µ, –≤—Å–µ —Å—Ç–∞–ª–æ –±—ñ–ª—å—à —É–∑–≥–æ–¥–∂–µ–Ω–∏–º, —ñ –ø—Ä–∏–∫–ª–∞–¥–∏ –≤–∫–ª—é—á–∞—é—Ç—å—Å—è –¥–æ JSON Schema.

### Swagger UI —Ç–∞ —Å–ø–µ—Ü–∏—Ñ—ñ—á–Ω—ñ –¥–ª—è OpenAPI `examples` { #swagger-ui-and-openapi-specific-examples }

–û—Å–∫—ñ–ª—å–∫–∏ Swagger UI –Ω–µ –ø—ñ–¥—Ç—Ä–∏–º—É–≤–∞–≤ –∫—ñ–ª—å–∫–∞ –ø—Ä–∏–∫–ª–∞–¥—ñ–≤ JSON Schema (—Å—Ç–∞–Ω–æ–º –Ω–∞ 2023-08-26), –∫–æ—Ä–∏—Å—Ç—É–≤–∞—á—ñ –Ω–µ –º–∞–ª–∏ –º–æ–∂–ª–∏–≤–æ—Å—Ç—ñ –ø–æ–∫–∞–∑–∞—Ç–∏ –∫—ñ–ª—å–∫–∞ –ø—Ä–∏–∫–ª–∞–¥—ñ–≤ —É –¥–æ–∫—É–º–µ–Ω—Ç–∞—Ü—ñ—ó.

–©–æ–± –≤–∏—Ä—ñ—à–∏—Ç–∏ —Ü–µ, FastAPI `0.103.0` **–¥–æ–¥–∞–≤ –ø—ñ–¥—Ç—Ä–∏–º–∫—É** –æ–≥–æ–ª–æ—à–µ–Ω–Ω—è —Ç–æ–≥–æ —Å–∞–º–æ–≥–æ —Å—Ç–∞—Ä–æ–≥–æ **OpenAPI-—Å–ø–µ—Ü–∏—Ñ—ñ—á–Ω–æ–≥–æ** –ø–æ–ª—è `examples` —á–µ—Ä–µ–∑ –Ω–æ–≤–∏–π –ø–∞—Ä–∞–º–µ—Ç—Ä `openapi_examples`. ü§ì

### –ü—ñ–¥—Å—É–º–æ–∫ { #summary }

–†–∞–Ω—ñ—à–µ —è –∫–∞–∑–∞–≤, —â–æ –Ω–µ –¥—É–∂–µ –ª—é–±–ª—é —ñ—Å—Ç–æ—Ä—ñ—é... –∞ —Ç–µ–ø–µ—Ä –ø–æ–¥–∏–≤—ñ—Ç—å—Å—è –Ω–∞ –º–µ–Ω–µ ‚Äî —á–∏—Ç–∞—é ¬´—Ç–µ—Ö–Ω—ñ—á–Ω—ñ —ñ—Å—Ç–æ—Ä–∏—á–Ω—ñ¬ª –ª–µ–∫—Ü—ñ—ó. üòÖ

–ö–æ—Ä–æ—Ç–∫–æ: **–æ–Ω–æ–≤—ñ—Ç—å—Å—è –¥–æ FastAPI 0.99.0 –∞–±–æ –≤–∏—â–µ** ‚Äî —ñ –≤—Å–µ —Å—Ç–∞–Ω–µ –∑–Ω–∞—á–Ω–æ **–ø—Ä–æ—Å—Ç—ñ—à–∏–º, —É–∑–≥–æ–¥–∂–µ–Ω–∏–º —Ç–∞ —ñ–Ω—Ç—É—ó—Ç–∏–≤–Ω–æ –∑—Ä–æ–∑—É–º—ñ–ª–∏–º**, —ñ –í–∞–º –Ω–µ –¥–æ–≤–µ–¥–µ—Ç—å—Å—è –∑–Ω–∞—Ç–∏ –≤—Å—ñ —Ü—ñ —ñ—Å—Ç–æ—Ä–∏—á–Ω—ñ –¥–µ—Ç–∞–ª—ñ. üòé
